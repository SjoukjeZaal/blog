---
title: "NL: Adapt and thrive with Microsoft Azure for Industries -- part 1"
date: 2017-07-04
---

Veel bedrijven maken tegenwoordig een digitale transformatie door. Dit
modewoord duikt overal op. Als ik zoek naar een aantal definities van
wat digitale transformatie nu eigenlijk inhoudt, dan komt het volgende
o.a. naar voren:

- Digitale transformatie betreft de impact van (digitale) technologieën
  en de toenemende digitalisering van bedrijfsprocessen op mens, bedrijf
  en zelfs maatschappij.

- Organisaties die zich richten op de verdigitalisering van het
  landschap door in te spelen op de (veranderende) wensen en behoeften
  van klant, werknemers en maatschappij.

Waarom digitale transformatie juist nu zo aan de orde is, wordt helder
beschreven in het artikel van [Pim de Wit in
Computable](https://www.computable.nl/artikel/opinie/development/5683279/1509029/wat-houdt-digitale-transformatie-eigenlijk-in.html).

Om goed in te kunnen spelen op de wensen van de klant is het
noodzakelijk om alle technologieën met elkaar te gaan verbinden. Om echt
digitaal te kunnen transformeren moeten we namelijk overal en altijd
kunnen beschikken over de meest recente en relevante data. Deze data is
bij de meeste bedrijven versnipperd opgeslagen in losstaande applicaties
met onderliggende databases. Misschien zijn er zelfs al Clouddiensten
ingezet waarin ook delen van deze data opgeslagen is.

Om over deze data te kunnen beschikken zal er een soort van integratie
moeten gaan plaatsvinden om deze data met elkaar te kunnen verbinden en
beschikbaar te stellen aan medewerkers en klanten.

## Integratie m.b.v. Microsoft Azure

Microsoft biedt op het gebied van integratie de volgende mogelijkheden:

- [Hybride
  Integratie](https://azure.microsoft.com/nl-nl/solutions/hybrid-integration/);

- [BizTalk](https://www.microsoft.com/en-us/cloud-platform/biztalk);

- [API
  Management](https://azure.microsoft.com/nl-nl/services/api-management/);

- [Service
  Bus](https://azure.microsoft.com/nl-nl/services/service-bus/);

- [Azure
  Functions](https://azure.microsoft.com/en-us/services/functions/).

Microsoft zet de laatste jaren groots in op [Azure Logic
Apps](https://azure.microsoft.com/nl-nl/services/logic-apps/). Dit is
een SaaS-dienst van Microsoft waarmee het mogelijk is om applicaties,
verschillende SaaS-diensten en databases met elkaar te verbinden en te
integreren. Daarnaast is het mogelijk om workflows in Azure te
implementeren.

Met Logic Apps is het mogelijk om hybride integraties te creëren, te
integreren met je on-premises BizTalk omgeving (BizTalk beschikt over
een Logic-Apps adapter), Azure Functions, API Management en de Service
Bus.

Wat biedt Azure Logic Apps nu eigenlijk:

- Door Microsoft beheerde connectors: Op dit moment zijn er meer dan
  honderd connectoren beschikbaar voor Logic Apps.

- Ontwerptools: Logic Apps kunnen end-to-end in de browser of met andere
  Visual Studio-tools worden ontworpen

- Sjablonen: Om snel te kunnen starten is er [galerie met
  sjablonen](https://docs.microsoft.com/nl-nl/azure/logic-apps/logic-apps-use-logic-app-templates)
  die gebruikt kunnen worden de meer algemenere oplossingen te maken.

- Uitbreidbaarheid: Mocht de connector die nodig is niet beschikbaar
  zijn, dan is het mogelijk om een eigen API-App te maken om te
  gebruiken als aangepast connector. Daarnaast kan er ook gebruik
  gemaakt worden van [Azure
  Functions](https://azure.microsoft.com/en-us/services/functions/) om
  bepaalde acties uit te voeren.

- Opschaalbaarheid: Met Azure is het mogelijk om op te schalen op
  momenten dat je meer rekenkracht nodig hebt. Logic Apps is gebaseerd
  op Azure App Services waarmee dit eenvoudig uit te voeren is.

## Conclusie

Microsoft Azure biedt op het gebied van (applicatie)integratie een heel
scala van mogelijkheden. Het wordt ook steeds makkelijker om je
on-premises omgeving en verschillende Clouddiensten (ook niet Microsoft
diensten) met elkaar te integreren d.m.v. Logic Apps.

Wil je Logic Apps nu gaan inzetten binnen je organisatie of wil je meer
informatie over de mogelijkheden die er zijn op het gebied van
integratie? Neem dan even contact met me op. Mijn gegevens staan
onderaan dit artikel.
